VIII

Igitur socium desideranti operis, qui ex libris
editis diagnoses et synonyma specierum hucusque
enumeratarum extraheret atque ex schedis meis eas,
quas ipse diuturno horum vegetabilium usu aut
primus descripseram aut novis observationibus illu-
straveram, in ordinem redigeret atque commode
exscriberet, sors mihi obtulit Pauclcertum, nunc
Pharmacopolam Treuenbrietzensem, tunc temporis
autem Vratislaviae commorantem, qui huius plan-
tarum familiae studio ductus operam suam est pol-
licitus et maximam partem eorum, quae ad pro-
positum meum necessaria videbantur, horis subse-
civis pro viribus praeparavit. Et si quid est in
isto principio, quod libri huius conscribendi ratio-
nem a me initam commendare possit lectoribus
laudeque dignum videri, sane huius laudis praeci-
pua pars Pauckerto debetu1·; ego etenim multis
gravioribusque eodem tempore obrutus negotiis
opus hoc, etiamsi, uti tum animus erat, promtum
esset effectu aut certe non arduum, vix aggressurus

fuissem.

Quae modo de operis huius primis lineis ad
humiliora effectuque faciliora spectantibus dixi,

iam exponenda sunt.

ln rebus humanis ea tantummodo, quae iusto
debitoque sibi tempore fiunt, ad veram vitam per-

venire et usum praesentem gratumque hominibus

